সি-তে int টাইপের ডাটার জন্য মেমোরিতে চার বাইট (byte) জায়গা ব্যবহৃত হয়। চার বাইট মানে বত্রিশ বিট (1 byte = 8 bit)। প্রতি বিটে দুটি জিনিস রাখা যায়, 0 আর 1। দুই বিটে রাখা যায় চারটি সংখ্যা (00, 01, 10, 11)। তাহলে 32 বিটে রাখা যাবে: 2^32 টা সংখ্যা অর্থাৎ 4294967296টি সংখ্যা। এখন অর্ধেক ধনাত্মক আর অর্ধেক ঋণাত্মক যদি রাখি, তাহলে -2147483648 থেকে -1 পর্যন্ত মোট 2147483648 সংখ্যা আবার 0 থেকে 2147483647 পর্যন্ত মোট 2147483648টি সংখ্যা, সর্বমোট 4294967296টি সংখ্যা। আশা করি, হিসাবটা বুঝতে পেরেছ।


 double টাইপের ডাটার জন্য 64 বিট ব্যবহৃত হয় এবং 1.7E-308 (1.7 x 10-308) থেকে 1.7E+308 (1.7 x 10308) পর্যন্ত ডাটা রাখা যায়। 
